# Instuderingsfrågor Kap 8-9 KS2 ME1003

---
Skapad: `=dateformat(this.file.ctime, "D, HH:mm, EEEE ")`

Uppdaterad: `=dateformat(this.file.mtime, "D, HH:mm, EEEE")`

Tags: #year2024 #KTH #ekonomi #ME1003 #övning #ME1003/ME1003KS2

---

[[Eget Kapital]]

## Kapitel 8 Ekonomisk Analys och Produktkalkylering

1. Varför är det viktigt att företag löpande analyserar olika ekonomiska förhållanden i sin verksamhet? Ge minst två anledningar.

En vanlig anledning till att löpande analysera ekonomiska förhållanden i företaget är att man kan använda resultaten som underlag för att fatta beslut. Det är genom dessa analyser som man vet ifall en viss vara eller tjänst täcker sina kostnader, om man förlorar på en viss marknad och om en viss avdelning är värd pengarna eller ej.

---
2. Beskriv skillnaden mellan

- [[Intäkt]] och [[Kostnad]]
	- En intäkt är en periodiserad [[Inkomst]], kan också ses som värdet av en levererad prestation under en viss period. En kostnad är en periodiserad utgift, kan också ses som värdet av en förbrukad resurs under en viss period. Dessa två begrepp har inget med tidpunkten som betalningen skedde.
- Kostnad och [[Utgift]]
	- En utgift uppstår i samband med att företaget erhåller en faktura, alltså vid inköpstillfället inte vid betalning. Efter att vad man har köpt förbrukats blir det en kostnad.
- [[Utbetalning]] och kostnad
	- En utbetalning är när företaget faktiskt betalar för något, betalningstillfället.

---
3. Definiera begreppen fast kostnad och rörlig kostnad.

[[Fast Kostnad]]: Kostnader som är oberoende av verksamhetsvolym, alltså beror den inte på volymen produkter som verksamheten producerar.

[[Rörlig Kostnad]]: Kostnader som varierar med verksamhetsvolym. Alltså ändras de beroende på hur mycket som tillverkas och säljs.

---
4. Vad skiljer fasta kostnader från halvfasta kostnader?

En [[Halvfast Kostnad]] är en fast kostnad som är opåverkad av verksamhetsvolymen upp till en viss nivå. När den nivå av verksamhetsvolym uppnås hoppar den fasta kostnaden upp och är återigen opåverkad av verksamhetsvolymen. Exempelvis kan det vara en utbyggnad av tillverkningslokalerna som gör att den halvfasta kostnaden hoppar upp.

![[Halvfasta Kostnader ME1003.png]]

---
5. Redogör för följande typer av rörliga kostnader:

Det finns flera olika typer av [[Rörlig Kostnad]]:

==Proportionellt== rörliga kostnader:
När kostnaden per styck är alltid samma och den totala kostnaden ökar ständigt i en rak linje.

![[Proportionellt Rörliga Kostnader ME1003.png]]

==Progressivt== rörliga kostnader:
När styckkostnaden ökar för varje tillverkad produkt. Alltså dyrt om volymen är hög men billig med låg volym. Kan hända om personalen behöver jobba övertid.

![[Progressivt Rörliga Kostnader ME1003.png]]

==Regressivt== rörliga kostnader:
När styckkostnaden minskar för varje tillverkad produkt. Alltså dyrt om volymen är hög men billig med hög volym. Kan hända om man får en rabatt från leverantören för att köpa råmaterial i bulk.

![[Regressivt Rörliga Kostnader ME1003.png]]

---
6. Beskriv vad ett resultatdiagram innehåller och vad det brukar användas till.

Ett [[Resultatdiagram]] visar relationen mellan intäkterna och volymen. Den innehåller en linje för [[Fast Kostnad]], en linje som visar [[Total Kostnad]], alltså summan av fasta och rörliga kostnader, och en linje för totala intäkter. Man kan använda det till att bättre förstå sina kostnader och hur man borde prissätta sina produkter.

![[Resultatdiagram ME1003.png]]

---
7. Vad visar den kritiska punkten i ett resultatdiagram?

==Kritiska punkten== i ett [[Resultatdiagram]] visar punkten där [[Total Intäkt]] precis räcker för att täcka [[Total Kostnad]].

---
8. Vad visar säkerhetsmarginalen i ett resultatdiagram?

==Säkerhetsmarginalen== i ett [[Resultatdiagram]] anger med hur mycket volymen eller försäljningen kan minska innan en förlust uppstår.

$$
{ Säkerhetsmarginal (volym) = Verklig Volym - Kritisk Volym }
$$

$$
{ Säkerhetsmarginal (\%) = \frac{Verklig \, Volym - Kritisk \, Volym}{Verklig \, Volym}}
$$

---
9. Definiera följande begrepp:

- [[Direkt Kostnad]] och [[Indirekt Kostnad]]
	- Direkta kostnader kan direkt hänföras till en specifik [[Kostnadsbärare]]. Indirekta kostnader kan indirekt hänföras till en kostnadsbärare via den avdelning eller funktion där de uppkommit. Kostnader för exempelvis arbets- och företagsledningen räknas som indirekta.
- [[Särkostnad]] och [[Samkostnad]]
	- Särkostnader är kostnader som direkt orsakats av den handling eller det beslut kalkylen avser. Alltså om kostnaden uppstår för att en viss produkt har producerats blir det en särkostnad för just den produkten. Samkostnader påverkas inte av den handling eller det beslut kalkylen avser, alltså har de inget med vad kalkylen försöker räkna ut. Kostnader för personal och kontor ses som samkostnader då de skulle uppstått även om just den produkten inte producerades.

---
10. Vad menas med

- [[Kostnadsställe]]
	- Ett kostnadsställe är en avdelning eller en funktion där kostnader uppstår.
- [[Kostnadsbärare]]
	- En kostnadsbärare är de varor eller tjänster som företaget producerar. Alltså ska varje produkt bära sin egna kostnad.

---
11. Redogör för användningen av

Det finns olika typer av [[Produktkalkylering]]:

- [[Bidragskalkylering]]
	- Bidragskalkylering är när enbart [[Särkostnad]] hänförs till [[Kostnadsbärare]]. Därefter beräknas det [[Täckningsbidrag]] som kostnadsbäraren lämnar. **Ett täckningsbidrag är särintäkterna minus särkostnaderna.** Denna typ av kalkylering används ofta för att göra snabba beslut på kort sikt. Exempelvis kan ett hotell göra en Bidragskalkylering för att veta om det är värt det att sänka priset en helg. Alltså tillämpas bidragskalkylering för att veta [[Lönsamhet]].
- [[Stegkalkylering]]
	- Stegkalkylering är när man gör sina beräkningar i olika steg. Man gör då ett [[Täckningsbidrag]] på varje steg. Detta kan hjälpa om man vill beräkna kostnaderna för enstaka produkter. Man går då upp en nivå i hur många produkter man inkluderar i kalkyleringen för varje steg.
- [[Självkostnadskalkylering]]
	- Självkostnadskalkylering är när man kalkylerar samtliga kostnader som företaget har för en produkt tills den är levererad och betald. Detta blir svårare ju mer produkter företaget har.

---
12. Vad innebär självkostnad för en produkt?

Självkostnaden för en produkt är summan av samtliga kostnader för produkten tills den är levererad och betald.

---
13. Vad innebär påläggskalkylering?

[[Påläggskalkylering]] är en form av [[Självkostnadskalkylering]] där man systematiskt fördelar kostnaderna på en [[Kostnadsbärare]] genom att utgå från [[Direkt Kostnad]] och sedan lägga på [[Indirekt Kostnad]].

---
14. Beskriv följande kostnader i en påläggskalkyl:

- ==Direkt material== (dM)
	- Kostnader för det material som ingår i produkten.
- ==Materialomkostnader== (MO)
	- Indirekta kostnader förknippade med att hantera material, exempelvis kostnader för lagerlokal och -personal.
- ==Direkt lön== (dL)
	- Kostnader för det tillverkningsarbete som utförs för produkten.
- ==Tillverkningsomkostnader== (TO)
	- Indirekta kostnader förknippade med tillverkningen, exempelvis kostnader för underhåll och personal för planering.
- ==Övriga direkta tillverkningskostnader==
	- Exempelvis kostnader för patent.
- ==Affärsomkostnader== (AffO)
	- Exempelvis kostnader för ekonomiavdelningen och företagsledningen men också för reklam och försäljare.
- ==Direkta Försäljningskostnader== (dF)
	- Exempelvis provision, reklam, resor, mässor.

Alla omkostnader är en [[Indirekt Kostnad]] medan alla andra kostnader är en [[Direkt Kostnad]].

Tillverkningskostnad (TvK) är summan av dM, MO, dL, TO och övriga direkta tillverkningskostnader.

Affärsomkostnader (AffO) består av Administrationskostnad (AO) och Försäljningskostnad (FO).

Självkostnaden (SjK) för en produkt är alltså summan av TvK, AffO och dF.

![[Självkostnaden av en Produkt ME1003.png]]

---
15. Hur beräknas
<br>
${Materialomkostnadspålägget=\frac{Materialomkostnader}{Direkt \, Material}}$
<br>

---
${Tillverkningsomkostnadspålägget=\frac{Tillverkningsomkostnader}{Direkt \, Lön}}$
<br>

---
${Affärsomkostnadspålägget=\frac{Affärsomkostnader}{Tillverkningskostnad}}$

---

16. Ge ett exempel på en direkt kostnad som många tillverkningsföretag, särskilt sådana som bedriver högt automatiserad tillverkning, använder som påläggsbas i stället för direkt lön i sin modell för självkostnads kalkylering.

Lönen för en operatör av en viss maskin kan räknas som en tillverkningsomkostnad och fördelas med maskintid som grund om operatören betjänar flera maskiner.

---
17. Redogör för aktivitetsbaserad kalkylering.

[[Aktivitetsbaserad Kalkylering]] (ABC-Kalkylering) grundar sig i att inte betrakta kostnader med hjälp av begreppen fast/rörlig eller direkt/indirekt. Man ska istället utgå från att aktiviteter utförs i företaget och att det är dessa aktiviteter, inte avdelningarna, som ger upphov till kostnaderna.

---
18. Hur används förkalkyler och efterkalkyler i produktkalkylering?

Företaget kan försöka att beräkna sina kostnader för en viss produkt i förväg genom att göra en [[Förkalkylering]]. Dock måste man också avgöra om man hade gjort rätt i sin förkalkyl genom att göra en [[Efterkalkylering]].

---

### Begrepp för Kap 8

TK = Total Kostnad

FK = Fast Kostnad

RK = Total Rörlig Kostnad

RK/st = Total Rörlig Kostnad/styck

${RK_{tot}}$ = Total Rörlig Kostnad

TI = Total Intäkt

TB /st= Täckningsbidrag/st

TTB = Totalt Täckningsbidrag

TG = Täckningsgrad

q = Volym

$q_v$ = Verklig Volym

$q_K$ = Kritisk Volym

$q_N$ = Normal Volym

dM = Direkt Material

MO = Materialomkostnad

MO-pålägg = Materialomkostnadspålägg

dL = Direkt Lön

TvK = Tillverkningskostnad

TO = Tillverkningsomkostnad

TO-pålägg = Tillverkningsomkostnadspålägg

AO = Administrationskostnad

FO = Försäljningskostnad

AffO = AO + FO = Affärsomkostnader

AffO-pålägg = Affärsomkostnadspålägg

dF = Direkta Försäljningskostnader

SjK = Självkostnad

---

### Formler för Kap 8

#### Total Kostnad

$$
{TK = FK + (RK\!/\!st \,*\, q)}
$$

<br>

#### Total intäkt

$$
{TI = Pris\!/\!st \,*\, q}
$$
<br>

#### Täckningsbidrag/st

$$
{ TB\!/\!st = Särintäkt - Särkostnad}
$$
<br>

#### Totalt Täckningsbidrag

$$
{ TTB = Total Särintäkt - Total Särkostnad }
$$
<br>

#### Täckningsgrad

$$
{ TG =
\frac{TB}{Särinäkt}}
$$

#### Kritiska Punkten i ett Resultatdiagram

$$
{ Kritiska Punkten\!: TI = TK }
$$
<br>

#### Säkerhetsmarginalen i ett Resultatdiagram (volym)

$$
{ Säkerhetsmarginal (volym) = q_{v} - q_{K}}
$$
<br>

#### Säkerhetsmarginalen i ett Resultatdiagram (%)

$$
{ Säkerhetsmarginal (\%) = \frac{q_{v} - q_{K}}{q_{v}}}
$$
<br>

#### Materialomkostnadspålägget

$$
{ MO \!-\! pålägg=\frac{MO}{dM}}
$$
<br>

#### Tillverkningsomkostnadspålägget

$$
{TO \!-\! pålägg=\frac{TO}{dL}}
$$
<br>

#### Affärsomkostnadspålägget

$$
{AffO \!-\! pålägg=\frac{AffO}{TvK}}
$$
<br>

---

## Kapitel 9 Investeringar och Investeringsbedömning

1. Vad är en investering?

En [[Investering]] är en kapitalsatsning som ger betalningskonsekvenser under en längre tid, minst mer än ett år.

Det är mycket som kan klassificeras som en investering. För industriella företag är investeringar ofta införskaffningen av en fysisk resurs, exempelvis en maskin, produktionsanläggning eller ett IT-system. Dock kan det också vara immateriella resurser som exempelvis att genomföra en marknadssatsning, forskning samt utbildning av personal.

Självklart är finansiella investeringar så som aktier, optioner och andra typer av värdepapper också vanliga och räknas som en investering.

Alltså är en investering när man satsar pengar idag i hoppet om att konsekvenserna av den satsningen i framtiden blir positiv.

---
2. Vad menas med inbetalningsöverskott?

En [[Inbetalning]] uppstår i det ögonblick pengar betalas in, till exempel när en kund betalar en faktura för en vara företaget har levererat.

En [[Utbetalning]] uppstår i det ögonblick pengar betalas ut, till exempel när företaget betalar en faktura för en vara leverantören har levererat.

Begreppet [[Inbetalningsöverskott]] kan användas för att beskriva en [[Investering]]. De flesta investeringar börjar med en [[Grundinvestering]], den första utbetalningen. Över åren kommer företaget att ha en massa in- och utbetalningar, summan av dessa betalningar under ett år kallas inbetalningsöverskott. Det kan också vara negativt ifall utbetalningarna är större än inbetalningarna ett visst år.

---
3. Beskriv skillnaden mellan ekonomisk livslängd och teknisk livslängd.

[[Ekonomisk Livslängd]] är tiden fram till dess att investeringen har uppnått maximal [[Lönsamhet]]. Med det menas när företaget bedömer att det inte längre är värt det att äga investeringen och borde göra en ==nyinvestering==. Exempelvis kan det vara att underhållet för en maskin blir för dyr och det är mer värt det att köpa en ny än att laga den gamla.

[[Teknisk Livslängd]] är den tid objektet faktiskt kan användas med hänsyn till fysiska eller tekniska begränsningar oberoende om lönsamhet eller dess värde. Därför är den ekonomiska livslängden vanligen kortare eller lika lång som den tekniska.

Alltså, ekonomisk livslängd är hur länge något fungerar bra och teknisk livslängd är hur länge något fungerar överhuvudtaget.

---
4. Vilket är syftet med en investeringskalkyl?

En [[Investeringskalkylering]] analyserar de effekter som med rimlig säkerhet kan översättas till kronor och ören. Kalkylen behandlar hur investeringen påverkar ==betalningsströmmarna== över företagets gräns, det vill säga hur mycket pengar som flyter in och ut från företaget, alltså [[Kassaflödesanalys]].

Syftet med en investeringskalkyl är att utgöra ett underlag för att bedöma [[Lönsamhet]] i en satsning eller ett större projekt. Med den kan man veta lönsamheten av en pågående investering eller om en nyinvestering är värt det.

Alltså, en investeringskalkyl bedömer lönsamheten eller värdet av en investering och syftet med kalkylen är att veta om en viss investering är bra eller inte.

![[Investeringskalkyleringsmetoder ME1003.png]]

---
5. Vad menas med kalkylränta och vad innebär det att kalkylräntan är ett mått på tidspreferensen?

[[Kalkylränta]] uttrycker ==avkastningskravet== som ställs på en investering och används i en [[Investeringskalkylering]] till att räkna om betalningar i tiden. Denna ränta är något som bestäms internt i företaget. Med avkastning menas vinst på satsat kapital.

Med hjälp av kalkylräntan kan man räkna om de olika investeringsalternativens betalningar till en och samma tidpunkt, till början av det år då [[Grundinvestering|grundinvesteringen]] gjordes.

[[Tidspreferens]] syftar till att en betalning vi får idag är mer värd än samma betalning någon gång i framtiden eftersom pengarna kan användas i verksamheten och därigenom ge en avkastning.

Alltså, kalkylräntan visar värdet av en framtida investering idag, eller värdet av investeringen i relation till grundinvestering. Eftersom tidspreferens säger att en betalning idag är mer värd än samma betalning imorgon är kalkylränta och tidspreferens kopplade.

---
6. Redogör för nuvärdemetoden och dess beslutsregler.

[[Nuvärdemetoden]] är en ränteräkningsmetod som med hjälp av kalkylräntan räknar om de olika investeringsalternativens betalningar till en och samma tidpunkt, till början av det år då grundinvesteringen görs.

Nuvärdemetodens beslutsregler säger att en investering där nuvärdet av de framtida betalningarna är större än grundinvesteringen är lönsam. Differensen kallas ==nettonuvärde== eller kapitalvärde och ska vara större än noll. Investeringsalternativet med störst nettonuvärde är lönsammast.

Alltså, med nuvärdesmetoden kan vi exempelvis veta hur mycket avkastningen skulle varit om vi satte in pengarna i banken istället för att göra investeringen.

$$
{ Nusummefaktor (NUS) =
\frac{1 - ( 1 + Kalkylränta )^{-Ekonomisk \, Livslängd (Antal \, År)}}{Kalkylränta}}
$$

$$
{ Nuvärdefaktor (NUV) =
\frac{1}{( 1 + Kalkylränta )^{Ekonomisk \, Livslängd (Antal \, År)}}}
$$

$$
{ Nettonuvärde (NNV) = Grundinvestering + Inbetalningsöverskott * NUS + Restvärde * NUV }
$$

---
7. Vad visar nuvärdekvoten?

När man vill veta hur olika investeringsalternativ kommer utnyttja det satsade kapitalet, grundinvesteringen, kan man beräkna ==nuvärdekvoten==. Ju högre kvoten är ju bättre.

$$
{ Nuvärdekvot=
\frac
{Netoonuvärde}{Grundinvestering}}
$$

---
8. Redogör för annuitetsmetoden och dess beslutsregler.

När man använder [[Annuitetsmetoden]] räknar man om investeringens betalningar, både [[Grundinvestering]] och framtida betalningar, till belopp som är lika stora varje år. Med andra ord räknar man ut den genomsnittliga årliga betalningen för investeringen, vilket betyder att den och nuvärdemetoden är varianter av samma metod. Denna metod är användbar om man ska jämföra investeringar som har olika livslängd.

Annuitetsmetodens beslutsregler säger att en investering där annuiteten av de framtida betalningarna är större än noll är lönsam. Investeringen med störst annuitet är mest lönsam.

$$
{ Annuitetsfaktor = \frac{Kalkylränta}{1-(1+Kalkylränta)^{-Ekonomisk \, Livslängd (Antal \, År)}}}
$$

$$
{ Annuitet = Nettonuvärde * Annuitetsfaktor }
$$

---
9. Vad visar annuitetskvoten?

När man vill veta hur olika investeringsalternativ kommer utnyttja det satsade kapitalet, grundinvesteringen, kan man beräkna ==annuitetskvoten==. Ju högre kvoten är ju bättre.

$$
{Annuitetskvot=
\frac{Annuitet}{Grundinvestering}}
$$

---
10. Redogör för internräntemetoden och dess beslutsregler.

I [[Internräntemetoden]] beräknas den avkastningen som en investering ger, avkastningen kallas då ==internränta==. Man beräknar då den procentuella årliga avkastningen för en investering genom att jämföra internräntan med [[Kalkylränta]].

Internräntan beräknas genom att man räknar ut den ränta vid vilken nettonuvärdet är 0 och därefter jämför man internräntan med kalkylräntan.

Internräntemetodens beslutsregler säger att en investering vars internränta är högre än kalkylräntan är lönsam. Investeringen med högst internränta är mest lönsam.

Alltså, internräntemetoden visar när en investering möter avkastningskraven, [[Kalkylränta]].

---
11. Redogör för pay-back-metoden (återbetalningsmetoden) och dess beslutsregler.

Med [[Återbetalningsmetoden]] räknar man ==återbetalningstiden==, alltså den tid det tar innan det satsade kapitalet, [[Grundinvestering]], har betalats tillbaka.

Återbetalningsmetodens beslutsregler säger att en investering vars återbetalningstid är kortare än den på förhand specificerade återbetalningstiden är lönsam. Den investering som har kortast återbetalningstid är mest lönsam.

Det är bra om återbetalningstiden är kortare än [[Ekonomisk Livslängd]] men i vissa fall finns det krav på att den är ännu kortare för att investeringen ska vara lönsam.

Alltså, återbetalningsmetoden visar den tiden det tar innan grundinvesteringen är återbetald, ju kortare tid ju bättre.

---
12. Beskriv följande typer av investeringar:

En [[Investering]] kan komma i olika typer:

- [[Inriktningsinvesteringar]]
	- Inriktningsinvesteringar är strategiska och binder företagets handlingsutrymme för lång tid framåt. Exempelvis kan det vara en ny produktfamilj eller en ny produktionsanläggning.
- [[Anpassningsinvesteringar]]
	- Anpassningsinvesteringar är taktiska och görs för att säkerställa att företaget framgångsrikt kan driva den existerande verksamheten vidare på relativt långt sikt. Exempelvis en ny tillverkningsprocess eller en ny maskinpark.
- [[Rationaliseringsinvesteringar]]
	- Rationaliseringsinvesteringar är operativa och förbättrar förutsättningarna för den löpande verksamheten. Exempelvis nya arbetsmetoder och eliminering av en trång sektor.

---
13. Redogör för minst tre omständigheter som påverkar avkastningskravets storlek.

Risken av en investering bestämmer hur mycket avkastningskravet, alltså [[Kalkylränta]], ska vara. Ju högre risken ju högre ska avkastningskravet vara.

Inflation påverkar också avkastningskravet då inbetalningar i framtiden är mindre värda en samma betalningar nu, tidspreferens. Därför ökar avkastningskravet för långsiktiga investeringar.

Ju större grundinvesteringens storlek är ju större avkastning förväntar man sig.

---
14. Redogör för några av svårigheterna med att göra en investerings bedömning i praktiken.

Hur ska man hantera konsekvenser som inte kan uttryckas i monetära termer? Det är svårt att värdera en förbättring av arbetsmiljö eller personalutveckling med pengar. Man kan veta hur mycket det kostade att utbilda en viss anställd men hur mycket den utbildningen är faktiskt värd är svårt att bedöma.

Hur bedömer vi betalningskonsekvenser flera år framåt i tiden? Ju längre framåt i den man försöker förutspå vilka betalningar man kommer göra ju svårare det blir.

På vilket sätt låser investeringen upp oss inför framtiden? För att fullt utnyttja potentialen av en viss investering kan det betyda att man måste göra följdinvesteringar. Detta betyder att man har låst sig och måste fortsätta investera annars blir den första investeringen inte värt det.

---

### Begrepp för Kap 9

G = Grundinvestering

i = Inbetalning

u = utbetalning

a = i - u = Årligt inbetalningsöverskott

n = Ekonomisk Livslängd

R = Restvärde

r = Kalkylränta

SLV = Slutvärdefaktor

NUV = Nuvärdefaktor

NUS = Nusummefaktor

ANN = Annuitetsfaktor

NNV = Nettonuvärde

---

### Formler för Kap 9

#### Nuvärdemetoden

##### Slutvärdefaktor

$$
{ SLV = ( 1 + r )^{n}}
$$

##### Nuvärdefaktor

$$
{ NUV =
\frac{1}{( 1 + r )^{n}}}
$$

##### Nusummefaktor

$$
{ NUS =
\frac{1 - ( 1 + r )^{-n}}{r}}
$$

##### Formel för Nuvärdemetoden (Nettonuvärde)

$$
{ NNV = G + a * NUS + R * NUV }
$$

##### Nuvärdekvoten

$$
{ Nuvärdekvot=
\frac{NNV}{G}}
$$

#### Annuitetsmetoden

##### Annuitetsfaktor

$$
{ ANN = \frac{r}{1-(1+r)^{-n}}}
$$

##### Formel för Annuitetsmetoden (Annuitet)

$$
{ Annuitet = NNV * ANN }
$$

##### Annuitetskvoten

$$
{Annuitetskvot=
\frac{Annuitet}{G}}
$$
