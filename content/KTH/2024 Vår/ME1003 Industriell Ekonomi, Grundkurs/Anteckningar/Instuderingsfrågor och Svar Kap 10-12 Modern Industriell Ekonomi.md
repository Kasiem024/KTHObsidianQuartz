# OBS

Tags: #nograph

**Detta är instuderingsfrågor tagna från övningsboken. Det finns inget facit för frågorna utan svaren är mina egna baserat på vad jag har läst i boken och vad som har sagts på föreläsningarna.**

---

## Kapitel 10 Bokföring

1. Vilket är syftet med ett företags bokföring?

[[Bokföring]] är ett system för att registrera, klassificera, värdera och rapportera olika [[Affärshändelse]] för ett företag eller organisation

Bokföring är när man systematiskt redovisar vilka pengar som är förknippade med vilka [[Affärshändelse]].

Syftet med bokföring är att låta företag löpande kontrollera sitt ekonomiska läge och ge ett skydd till företagets intressenter.

---
2. Vad innebär bokföringsskyldighet enligt bokföringslagen?

[[Bokföringslagen]] (BFL) är den lag som reglerar hur [[Bokföring]] för en verksamhet ska upprättas.

En del av BFL är ==bokföringsskyldighet== som innebär att bokföring ska ske av alla [[Affärshändelse]] på ett systematiskt sätt så att de kan registreras i en [[Grundbok]] och en [[Huvudbok]]. Alla dessa affärshändelser ska ha [[Verifikation]]. Skyldigheten innebär även att upprätta ett [[Årsbokslut]] eller [[Årsredovisning]].

---
3. Vad är en verifikation?

En [[Verifikation]] är underlag för poster i [[Bokföring]]. När bokföring görs ska det finnas underlag för alla [[Affärshändelse]]. Dessa underlag kallas för verifikationer och kan vara en faktura, kvitto eller annat både fysiskt och elektroniskt dokument. Varje affärshändelse ska ha en egen verifikation.

Alltså, en verifikation är som ett kvitto som visar att en affärshändelse har skett.

---
4. Vilka krav ställs på en verifikation enligt:

Enligt [[Bokföringslagen]] ska en [[Verifikation]] innehålla:

- När den sammanställts (datum).
- Till vem fakturan är ställd (kund).
- När [[Affärshändelse]] har inträffat.
- Vad fakturan avser (specifikation).
- Belopp.

Enligt [[Mervärdesskattelagen]] ska en verifikation innehålla:

- Ett unikt löpnummer.
- Säljaren registreringsnummer till moms.
- Säljarens och köparens namn och adress.
- Varornas mängd och art eller tjänsternas omfattning och art.
- Beskattningsunderlaget (priset före moms) för varje momssats.
- Den eller de momssatser som gäller.
- Den moms som ska betalas.

---
5. Vad kallas den högra sidan av ett T-konto och vad kallas den vänstra sidan?

[[T-Konton]] är ett sätt att bokföra [[Affärshändelse]] där man har en ==vänster== sida som kallas ==debet== och en ==höger== sida som kallas ==kredit==.

---
6. Vad innebär dubbel bokföring? Varför ska ett företag konsekvent använda sig av dubbel bokföring?

[[Dubbel Bokföring]] säger att varje [[Affärshändelse]] bokförs alltid på två olika konton. På det ena kontot på debetsidan, på det andra på kreditsidan. Alltså ska summa debet och summa kredit alltid vara samma för alla affärshändelser.

Dubbel bokföring ska göras eftersom det redovisar både företagets resultat och finansiella ställning, alltså [[Resultaträkning]] och [[Balansräkning]].

---
7. Ge tre exempel på:

- [[Tillgångar]]: Lager, byggnader/mark, maskiner/inventarier.
- [[Skuld]]: Leverantörsskulder, banklån, skatteskuld.
- [[Inkomst]]: Försäljning, räntor, royalty.
- [[Utgift]]: Inköp av material, lönekostnader, lokalkostnader.

---
8. Hur görs en rättelse när ett fel uppstår i bokföringen?

[[Rättelse]] ska göras är något går fel i bokföringen, den ska inte utplåna den tidigare konteringen samt ska man kunna spåra vem som gjort den och varför.

En rättelse görs genom att en ny [[Verifikation]] skapas där man nollställer felet genom att byta kredit mot debet och tvärtom på den första affärshändelsen. Efter det bokför man affärshändelsen korrekt.

---
9. Redogör för systematisk och kronologiskt registrering av affärshändelser enligt bokföringslagen.

Enligt [[Bokföringslagen]] ska alla [[Affärshändelse]] registreras systematiskt och kronologiskt.

När man ordnar sina affärshändelser ==kronologiskt== gör man det i en [[Grundbok]].

När man ordnar sina affärshändelser ==systematiskt== gör man det i en [[Huvudbok]], alltså är affärshändelserna sorterade efter kontot som de tillhör enligt företagets kontoplan

---
10. Beskriv huvuddragen hos Baskontoplanen och förklara varför många svenska företag har valt att använda sig av denna i sin redovisning.

[[BAS-kontoplan]] är en typ av kontoplan, alltså en lista över konton som ett företag använder i sin [[Bokföring]]. Den ligger till grund för företagets redovisning, bokslut och deklaration. En kontoplan underlättar bokföringen för ett företag och är därför nödvändig. Det finns olika sorters kontoplaner men i Sverige är BAS standarden. Den är populär för att den erbjuder systematisk kontonumrering och standardiserade kontobeteckningar, dessutom finns det mycket hjälpmedel om den till följd av dess popularitet. Den består av 10 kontoklasser:

- 1xxx: ==Tillgångar== som kassa, bank och kundfordringar.
- 2xxx: ==Skulder== och eget kapital.
- 3xxx: ==Intäkter== för exempelvis försäljning.
- 4xxx: ==Kostnader== vid exempelvis inköp av material.
- 5xxx: Kostnader som rör lokaler, transporter och reklam.
- 6xxx: Övriga försäljningskostnader.
- 7xxx: Kostnader för personal.
- 8xxx: Finansiella poster.
- 9xxx: Interna konton.
- 0xxx: Interna konton.

---
11. Vad betyder moms?

[[Moms]] (MervärdesOMSättningsskatt) är en statlig konsumtionsskatt som betalas av konsumenter. Den är ==inbakad i priset ==och därför inget privatpersoner behöver tänka på. Som företagare däremot ska man deklarera och betala moms.

---
12. Vad innebär ingående respektive utgående moms?

==Ingående Moms==: De varor företaget ==KÖPER IN==
==Utgående Moms==: De varor företaget ==SÄLJER UT==

---
13. Beskriv hur moms bokförs.

Moms bokförs olika beroende på om det är ingående eller utgående moms.

Företag som köper en vara/tjänst kommer att:

- Debitera ett utgiftskonto (exempelvis Varuinköp).
- Debitera ett momskonto (Ingående moms).
- Kreditera ett balanskonto (exempelvis Leverantörsskulder).

Företag som säljer en vara/tjänst kommer att:

- Kreditera ett inkomstkonto (exempelvis Varuförsäljning).
- Kreditera ett momskonto (Utgående moms).
- Debitera ett balanskonto (exempelvis Kundfordringar).

## Kapitel 11 Externredovisning

1. Vad ska en årsredovisning innehålla enligt lagen?

[[Årsredovisning]] ska, enligt lag, innehålla en [[Resultaträkning]], [[Balansräkning]] och [[Förvaltningsberättelse]].

---
2. Varför tillsätts externa, oberoende revisorer för att granska företagets redovisning och bokslut?

En [[Revisionsberättelse]] ska skrivas av ett företags revisor. Syftet med detta är att hålla koll på företag så att de redovisar sitt ekonomiska resultat och finansiella ställning korrekt.

---
3. Vilka lagar reglerar affärsredovisningen i Sverige?

I Sverige finns det flera lagar som reglerar [[Affärsredovisning]], för det mesta när det kommer till den externa delen.

- [[Årsredovisningslagen]] (ÅRL)
- [[Bokföringslagen]] (BFL)
- Kommunalskattelagen
- Aktiebolagslagen (AL)
- Lagen om ekonomiska föreningar (EL)

---
4. Vilka organisationer upprätthåller s.k. god redovisningssed i Sverige?

I Sverige finns det organisationer var jobb är att upprätthålla [[God Redovisningssed och Praxis]].

- Bokföringsnämnden (BFN)
- Föreningen för Auktoriserade Revisorer (FAR)
- Finansinspektionen

---
5. Jämför civillagstiftningen med skattelagstiftningen vad gäller värdering av företagets tillgångar.

[[Civilrättsliga Värderingsreglerna]] är ==maximivärderingsregler==, de fastställer de högsta belopp vartill [[Tillgångar]] får tas upp i [[Balansräkning]]. Syftet med dessa regler är att skydda intressenter mot att bli vilseledda när det gäller information om företagets ställning och resultat genom att [[Årsredovisning]] ger en alltför optimistisk bild av företaget.

Exempel på Civillagstifningen:

- [[Bokföringslagen]] (BFL)
- Aktiebolagslagen (AL)
- Lagen om ekonomiska föreningar (EL)

[[Skatterättsliga Värderingsreglerna]] är ==minimivärderingsregler==, de fastställer de lägsta belopp vartill tillgångarna får tas upp när det gäller att fastställa den skattemässiga inkomsten. Syftet med dessa regler är att företag inte ska betala för lite skatt genom att värdera sina [[Tillgångar]] för lågt och på det sättet öka sina kostnader. Det är främst ==Kommunalskattelagen== som håller koll på företag.

---
6. Vilka är de två huvudrapporterna i ett årsbokslut?

I ett [[Årsbokslut]] finns det två huvudrapporter.

[[Resultaträkning]] är en rapport över [[Intäkt]] och [[Kostnad]] under en viss period. Man kan säga att den visar om företaget har genererat en vinst eller förlust. Företaget bestämmer själv hur lång perioden är.

[[Balansräkning]] är ett företags finansiella ställning vid en given tidpunkt. Den består av ett företags [[Tillgångar]] samt [[Eget Kapital]] och [[Skuld]] vid en viss tidpunkt, vilket oftast infaller på den sista dagen av [[Räkenskapsår]]. Balansräkningens två delar, tillgångar och eget kapital och skulder, bör vara lika stora på dagen då samtliga konton i bokföringen redovisas och avslutas, även kallad balansdagen. Alltså ska ett företags tillgångar vara balanserade av företagets skulder och ägarnas investeringar.

---
7. Redogör för balansräkningens tillgångssida och dess eget kapital- och skuldsida.

Tillgångssidan av en [[Balansräkning]] kan kallas ==aktivsidan==. Det är där man kan se företagets [[Tillgångar]] som kan delas in i två grupper: [[Anläggningstillgångar]] och [[Omsättningstillgångar]].

Anläggningstillgångar är Tillgångar som ett företag avser att stadigvarande inneha eller använda så som fastigheter och maskiner.

Omsättningstillgångar är Tillgångar som löpande förbrukas, säljs eller omvandlas till likvida medel. Saker som omsätts och ändras hela tiden.

Eget kapital- och skuldsida av en balansräkning kan kallas ==passivsidan==. Den består av:

- [[Eget Kapital]]: Pengar i företaget som tillhör ägarna.
- [[Obeskattade Reserver]]: Vinster som ännu inte beskattats.
- ==Långfristiga skulder:== Skulder som förfaller först efter ett år.
- ==Kortfristiga skulder==: Skulder som ska betalas inom ett år.

---
8. Vilka är de viktigaste delarna i ett företags eget kapital?

De viktigaste delarna av ett företags [[Eget Kapital]] är:

- Aktiekapital
- Fonder
- Balanserat resultat
- Årets resultat

---
9. Vad innebär:

[[Fritt Eget Kapital]] kan företagets ägare fritt kontrollera, exempelvis för vinstutdelning. Inom det ingår: ==Balanserat resultat==, alltså vinster som ackumulerats från tidigare år, och ==årets resultat==.

[[Bundet Eget Kapital]] måste användas inom företaget, och får alltså inte användas för vinstutdelning. Inom det ingår ==aktiekapitalet== och de ==fonder== som är kopplade till det.

---
10. Redogör för följande fonder som kan ingå i företagets egna kapital:

Inom [[Eget Kapital]] för ett [[Aktiebolag]] ingår ett flertal fonder:

- [[Uppskrivningsfond]]
- [[Reservfond]]
- [[Fond för Utvecklingsutgifter]]
- [[Överkursfond]]
- [[Kapitalandelsfond]]
- [[Fond för Verkligt Värde]]

==Uppskrivningsfond== är en post i [[Balansräkning]] och en del av [[Bundet Eget Kapital]]. Under vissa omständigheter får [[Anläggningstillgångar]] av ett [[Aktiebolag]] skrivas upp, det vill säga deras bokförda värde får ökas. Sådana uppskrivningar får dock inte påverka företagets resultat. Uppskrivningarna tillförs istället till en särskild Uppskrivningsfond.

==Reservfond== är en post i [[Balansräkning]] och [[Bundet Eget Kapital]]. Syftet med Reservfonden är att skydda externa aktörer som exempelvis har lånat ut pengar till ett [[Aktiebolag]]. En del av bolagets vinst kan avsättas till Reservfonden och eftersom det ingår i det bundna egna kapitalet kan dessa medel inte längre delas ut till aktieägarna.

Inom ett Aktiebolag får en Reservfond endast användas på dessa sätt:

- Täcka förlust
- Öka aktiekapital
- Återbetalning till aktieägarna

==Fond för Utvecklingsutgifter== är en post i [[Balansräkning]] och [[Bundet Eget Kapital]]. [[Aktiebolag]] kan välja att över ett antal år skriva av investeringar som har gjorts i exempelvis utveckling av nya produkter. I vissa fall måste bolaget överföra motsvarande belopp till en fond för utvecklingsutgifter.

==Överkursfond== en post i [[Balansräkning]] och [[Fritt Eget Kapital]]. Överkursfonden används vid nyemissioner. Vid en nyemission fastställs ett pris på de nya aktierna och ibland är detta pris högre än kvotvärdet på de befintliga aktierna. Den delen av priset som överstiger det nominella värdet tillförs till överkursfonden.

==Kapitalandelsfond== är en post i [[Balansräkning]] och [[Bundet Eget Kapital]]. Kapitalandelsfonden används vid [[Koncernredovisning]]. När ett [[Aktiebolag]] förvärvar ett annat bolag, alltså köper minst 50% av aktierna så att det blir ett dotterbolag, förekommer det att värdet som det förvärvade bolaget bokförs till i redovisningen skiljer sig från anskaffningsvärdet, alltså det pris som det köpande bolaget betalade. Om det bokförda värdet överstiget anskaffningsvärdet redovisas skillnaden i kapitalandelsfonden som ingår i bundet eget kapital.

==Fond för verkligt värde== är en post i [[Balansräkning]] och [[Fritt Eget Kapital]]. Normalt ska ändringar av marknadsvärdet hos en tillgång redovisas som en [[Intäkt]] eller en [[Kostnad]] i [[Resultaträkning]]. Ett undantag är finansiella tillgångar som inte innehas för aktiv handel på börser. För sådana finansiella tillgångar gäller att förändringar av marknadsvärdet ska redovisas i fond för verkligt värde, det vill säga direkt mot Eget Kapital.

---
11. Vilka är skillnaderna mellan en funktionsindelad och en kostnadsindelad resultaträkning?

En [[Resultaträkning]] kan delas in på två olika sätt: Funktionsindelad eller Kostnadsindelad. Skillnaden är främst i hur företaget ska dela upp posten Rörelsens Kostnader i mer detaljerade poster. Antingen gör man det beroende på företagets funktioner eller kostnadsslag.

==Funktionsindelad== Resultaträkning är när man delar upp verksamhetens kostnader beroende på dess funktion. Exempelvis:

- Tillverkning
- Försäljning
- Administration

==Kostnadsindelad== Resultaträkning är när man delar upp verksamhetens kostnader efter ==kostnadsslag==, alltså vilken typ av kostnad det är. Exempelvis:

- Råvaror
- Personalkostnader

---
12. Vad står de engelska förkortningarna EBITDA och EBIT för i en resultaträkning?

==EBITDA== (Earnings before Interest, Taxes, Depreciations and Amortizations): Rörelseresultat före avskrivningar.

==EBIT== (Earnings before Interest and Taxes): Rörelseresultat efter avskrivningar.

---
13. Vad menas med en nettoomsättning i en resultaträkning?

==Nettoomsättning== i en [[Resultaträkning]] är försäljningsintäkterna exklusive moms.

---
14. Vad innebär avskrivningar enligt plan?

==Avskrivning enligt plan==, eller planenlig [[Avskrivning]], är den årliga värdeminskningen hos företagets [[Anläggningstillgångar]].

---
15. Vad innebär finansiella intäkter och kostnader?

==Finansiella Poster== är samlingsnamnet för Finansiella Intäkter och Finansiella Kostnader.

==Finansiella Intäkter== kan exempelvis vara intäkter som företaget får av att ha placerat likvida medel i banken, alltså har de inget med försäljningen att göra.

==Finansiella Kostnader== är exempelvis räntekostnader.

---
16. Vad ska en förvaltningsberättelse i årsredovisningen innehålla?

En [[Årsredovisning]] ska innehålla en [[Förvaltningsberättelse]]. I den beskriver företaget med ord de viktigaste händelserna under året. Dessutom innehåller den vissa andra lagstadgade uppgifter.

Lagstadgade uppgifter som ska inkluderas i förvaltningsberättelsen:

- Förhållanden som inte redovisas i [[Balansräkning]], [[Resultaträkning]] och fotnoterna.
- Händelser av väsentlig betydelse under året.
- Bolagets förväntade framtida utvecklingar.
- Förslag till disposition av årets resultat.
- Bolagets verksamhet inom forskning och utveckling.

---
17. Vilka företag ska lämna en hållbarhetsrapport och vad ska en sådan innehålla?

[[Hållbarhetsrapport]] måste en del större företag upprätta. I den beskriver de sitt arbete med bland annat miljö och mänskliga rättigheter. Hållbarhetsrapporten kallas ibland ”hållbarhetsredovisning” eller ”miljöredovisning”.

En Hållbarhetsrapport ska visa vad företaget har uppnått is sitt arbete för en långsiktigt hållbar utveckling.

Hållbarhetsrapporten ska exempelvis behandla:

- Miljö
- Sociala förhållanden
- Personal
- Respekt för mänskliga rättigheter
- Motverkande av korruption

Kriterier för att ett företag måste skriva en Hållbarhetsrapport:

- Mer än 250 anställda.
- Mer än 175 mnkr balansomslutning.
- Mer än 350 mnkr nettoomsättning.

---
18. Vad ska en kassaflödesanalys i årsredovisningen innehålla?

Större [[Aktiebolag]] ska tillsammans med sin [[Årsredovisning]] göra en [[Kassaflödesanalys]], eller finansieringsanalys. Den visar ett företags likviditetsförändring under en viss period. Alltså [[Inbetalning]] och [[Utbetalning]] för en viss period. Det är en sammanställning av kassaflödet. Alltså visar den hur företaget har anskaffat och använt kapital.

---
19. Vad ska en revisionsberättelse i årsredovisningen innehålla?

 [[Revisionsberättelse]] är revisorernas rapport om granskningen av företagets [[Årsredovisning]], räkenskaper samt styrelsens och VD:ns förvaltning av bolaget.

Revisionsberättelsens innehåll:

- Om [[Årsredovisning]] följer [[Årsredovisningslagen]].
- Om revisorn anser att årsstämman ska fastställa [[Resultaträkning]] och [[Balansräkning]].
- Om revisorn anser att årsstämman ska besluta förslaget till hur årets resultat ska disponeras.
- Om revisorn anser att årsstämman ska besluta över styrelsens ansvarsfrihet.

---
20. Redogör för periodisering av följande inkomster och utgifter:

Endast de [[Kostnad]] och [[Intäkt]] som hör till räkenskapsåret ska påverka resultatet. Övrig [[Utbetalning]] och [[Inbetalning]] hör till kommande [[Räkenskapsår]] och måste därför periodiseras och bokas upp som tillgångar respektive skulder i [[Årsbokslut]]. Detta gäller bland annat [[Interimsskuld]] och [[Interimsfordring]].

- Interimsskuld
	- [[Upplupen Kostnad]]: [[Utgift]] som hör till räkenskapsåret men som företaget inte har betalat eller fått faktura på under räkenskapsåret.
	- [[Förutbetald Intäkt]]: [[Inkomst]] som redan är betald eller där en faktura har skickats och ska helt eller delvis intäktsredovisas kommande [[Räkenskapsår]].
- Interimsfordring
	- [[Förutbetald Kostnad]]: [[Kostnad]] som företaget betalat eller fått faktura på under räkenskapsåret, men som helt eller delvis hör till kommande [[Räkenskapsår]].
	- [[Upplupen Intäkt]]: [[Intäkt]] som hör till bokslutsåret, men där företaget varken har skickat en faktura eller fått betalt för tjänsten eller varan före bokslutsdagen.

---
21. Redogör för följande poster under anläggningstillgångar i balansräkningen:

[[Anläggningstillgångar]] har flera poster inom sig:

- ==Maskiner och inventarier==: Får högst värderas som anskaffningsvärdet, kan vara [[Förbrukningsinventarier]] då avskrivs de inte och räknas som en kostnad istället för en tillgång.
- ==Goodwill==: Skillnaden mellan det marknadspris ett företag måste betala vid anskaffandet av exempelvis ett dotterbolag och det värde som det köpta bolaget har enligt bokföringen.
- ==Fastigheter==: Vid avskrivning är det endast byggnaderna som skrivs av, tomtmarkens värde får inte skrivas av årsvis.
- ==Markanläggningar==: Kan vara parkeringsplatser och trädgårdsanläggningar, får skrivas av med 5% per år.

---
22. Redogör för hur förråd och lager i ett företag ska värderas.

Förråd och lager i ett företag ska värderas enligt [[Lägsta Värdets Princip]] (LVP). Alltså ska de tas upp till det lägsta av anskaffningsvärdet och det verkliga värdet.

Det är som [[Försiktighetsprincipen]] fast när det kommer till lagervaror.

---
23. Vad innebär inkurans?

[[Inkurans]] innebär att delar av lagret är oanvändbart som en följd av att materialet, komponenterna eller produkterna blivit gammalt, omodern eller skadat. Det är praxis att man skriver av eller ner [[Anskaffningsvärde]] med 3% för inkurans.

---
24. Vad innebär inventering av förråd och lager?

[[Inventering]] är när värdet av förråd och lager bestäms. Man gör det genom att gå igenom hur stor volym företaget har av varje material- och produktslag, att dessa värderas och slutligen förtecknas.

---
25. Vad är en bokslutsdisposition i resultaträkningen? Redogör för följande bokslutsdispositioner:

[[Bokslutsdisposition]] ger företag möjlighet att inom vissa ramar minska det redovisade resultatet. De är bokföringsmässiga kostnader som redovisas som kostnader i [[Resultaträkning]] och som samtidigt ger upphov till [[Obeskattade Reserver]] i [[Balansräkning]]. Det finns två typer: Överavskrivning och Periodiseringsfond.

[[Överavskrivning]], eller avskrivningar utöver plan, är skillnaden mellan räkenskapsenliga avskrivningar och planenliga avskrivningar.

==Planenliga avskrivningar== är de normala avskrivningarna som görs baserat på tillgångens [[Ekonomisk Livslängd]].

==Räkenskapsenliga avskrivningar== är skattemässiga avskrivningar, det är när en tillgång skrivs av med ett större belopp än det planenliga.

Överavskrivningar bokförs som [[Bokslutsdisposition]] i [[Resultaträkning]] och som en del av [[Obeskattade Reserver]] i [[Balansräkning]].

[[Periodiseringsfond]] används när företag vill avsätta en del av sitt resultat före skatt. Syftet är att fördela vinsten över flera år.

De belopp som avsätts till Periodiseringsfonden får ligga där i max 6 år.

---
26. Vad är skälet till att det finns en kompletteringsregel när företaget ska bestämma storleken på de räkenskapsenliga avskrivningarna?

För att bestämma det lägsta värdet av [[Anläggningstillgångar]] ska man antingen använda ==huvudregeln== (30%) eller ==kompletteringsregeln== (20%). Reglerna kommer fram till två olika värden och enligt [[Lägsta Värdets Princip]] ska man välja den lägsta av de.

Om företag enbart använder huvudregeln skulle värdet av tillgångarna aldrig nå 0, det kommer alltid finnas ett bokfört värde. Därför finns kompletteringsregeln, så att det bokförda värdet kan bli 0.

---
27. Vad ändras i balansräkningen när ett företag avyttrar en anläggningstillgång?

När ett företag ==avyttrar==, alltså säljer eller skrotar, [[Anläggningstillgångar]] ska de tas bort ur bokföringen. Om försäljningspriset är högre än bokfört restvärde är det ==realisationsvinst==, tvärtom blir ==realisationsförlust==.

---
28. Redogör för nyckeltal som mäter räntabilitet och vinstmarginal hos ett företag.

[[Räntabilitet]] visar ett företags förmåga att ge avkastning på kapitalet. Det är ett [[Nyckeltal]] och ett [[Lönsamhet|lönsamhetsmått]] som beskriver ett företags vinst i förhållande till investerat kapital, ju högre ju bättre.

Vanliga nyckeltal för att räkna Räntabilitet:

- **Räntabilitet på eget kapital** ($R_{E}$): Uttrycker den avkastningen företaget givit på det kapital som tillhör ägarna.
- **Räntabilitet på totalt kapital** ($R_{T}$): Uttrycker avkastningen för företaget som helhet, alltså allt kapital som satsats i verksamheten.
- **Räntabilitet på sysselsatt kapital** ($R_{SYSS}$): Det finns ingen definition för detta nyckeltal men man bortser från kapital som företaget inte behöver betala ränta på, exempelvis leverantörsskulder.
- **Vinstmarginal, rörelsemarginal, bruttomarginal**: Man kan ställa ett företags vinst i relation till dess försäljning. Då kan man använda olika mått och skillnaden blir på vilken nivå av [[Resultaträkning]] som vinsten beräknas.

---
$R_{E}= \frac {Resultat \, efter \, finansiella \, intäkter \, och \, kostnader}{Justerat \, eget \, kapital}$

---

$R_{T} = \frac {Rörelseresultat \, efter \, avskrivningar \, + \, finansiella \, intäkter}{Totalt \, kapital}$

---

$Vinstmarginal = \frac {Rörelseresultat \, efter \, avskrivningar \, + \, finansiella \, intäkter}{Nettoomsättning}$

---
29. Redogör för nyckeltal som mäter likviditet hos ett företag.

[[Likviditet]] innebär att företagets [[Omsättningstillgångar]] sätts i relation till de kortfristiga skulderna eller omsättningen. Det visar företagets kortsiktiga betalningsförmåga. Alltså förmågan att kunna betala sina räkningar på kort sikt, vad man har på bankkontot.

Vanliga nyckeltal för att räkna Likviditet:

- **Kassalikviditet**: Sätter de mest likvida delarna av företagets omsättningstillgångar i relation till de kortfristiga skulderna, exempelvis inkluderas inte [[Kundfordringar]]. Relationen bör minst uppgå till 1, alltså har företaget råd med att betala alla sina kortfristiga skulder.
- **Balanslikviditet**: Sätter alla omsättningstillgångar i relation till de kortfristiga skulderna. Relationen bör minst uppgå till 2.
- **Likvida medel i procent av omsättningen**: Företagets behov av likvida medel är beroende av dess storlek. Generellt gäller det att ett stort företag behöver mer likvida medel än ett företag med liten omsättning.
---

$Kassalikviditet = \frac{Omsättningstillgångar - Förråd \, och \, varulager - Varor \, under \, tillverkning - Förskott \, till \, leverantörer}{Kortfristiga \, Skulder}$

---

$Balanslikviditet = \frac{Omsättningstillgångar}{Kortfristiga \, Skulder}$

---
30. Vad innebär nyckeltalet soliditet?

[[Soliditet]] är ett [[Nyckeltal]] där det egna kapitalet sätts i relation till de totala skulderna. Det ger ett mått på hur tåligt företaget är för framtida förluster.

Vanliga nyckeltal för att räkna Soliditet:

- ==Soliditet== 1: Sätter det ==justerade== egna kapitalet i relation till företagets totala kapital, visar ägarnas andel av företaget. Justerat eget kapital är företagets egna kapital adderat med en **del** av de obeskattade reserverna. Bra om det är högt.
- ==Soliditet== 2: Sätter det ==riskbärande== egna kapitalet i relation till företagets totala kapital. Riskbärande eget kapital är företagets egna kapital adderat med **alla** obeskattade reserver. Bra om det är högt.
- ==Skuldsättningsgrad==: Sätter skulderna adderat med en del av de obeskattade reserverna i relation till det justerade egna kapitalet. Oklart om den bör vara låg eller hög.

---
$Soliditet \, 1 = \frac{Justerat \, eget \, kapital}{Totalt \, kapital}$

---
$Soliditet \, 2 = \frac{Riskbärande \, eget \, kapital}{Totalt \, kapital}$

---
$Skuldsättningsgrad = \frac{Skulder + obeskattade \, reserver * skattesats}{Justerat \, eget \, kapital}$

---
31. Vad innebär det att företaget är en koncern?

En ==koncern== består av ett ==moderbolag== och ett eller flera ==dotterbolag== i ett eller flera led. Moderbolag är ett bolag som har kontroll över mer än 50% av röstetalet i ett annat bolag. Dotterbolaget kan också vara ett moderbolag men då räknas dess dotterbolag också som en dotter till dess moderbolag.

---
32. Vilka är syftena med koncernredovisning och vad ska en koncernredovisning innehålla?

[[Koncernredovisning]] är en särskild [[Årsredovisning]] som ett moderföretag upprättar utöver sin vanliga årsredovisning där moderföretaget och alla dess dotterföretag ses som en ekonomisk enhet.

Syftet med Koncernredovisningen är att ge intressenterna en rättvisande och sammanfattande bild av hela koncernen.

Innehållet av en Koncernredovisning liknar årsredovisningen:

- Koncernbalansräkning
- Koncernresultaträkning
- [[Förvaltningsberättelse]]
- Finansieringsanalys (för stora koncerner)

## Kapitel 12 Företagets Finansiering

1. Man pratar ofta om att en verksamhet "binder kapital". Vad innebär detta?

Kapitalbindning beskriver sådant kapital som inte kan användas för andra ändamål än vad det är just nu, alltså är det bundet i dess nuvarande form. De flesta företag binder kapital i sin verksamhet i form av löner, material, maskiner, byggnader och lager.

---
2. Redogör för ett företags tre olika typer av kapital och vad som brukar räknas till respektive typ.

[[Kapital]] är ett företags resurser. Det är alltså det som används i ett företags verksamhet, så som maskiner och annan utrustning. Kapitalet ägs ofta av företaget men innebär också sådan utrustning, lokaler, maskiner och annat som hyrs in och kan tänkas användas i verksamheten.

Det finns olika typer av Kapital, 3 vanliga typer är:

- ==Anläggningskapital==: Används för att investera i [[Anläggningstillgångar]].
- ==Rörelsekapital==: Används för att finansiera den löpande verksamheten.
- ==Säkerhetskapital==: Används för att skapa en buffert för att klara störningar och oförutsedda problem.

---
3. Varför är det ur finansieringssynpunkt viktigt att ha så små lager som möjligt?

Material, komponenter och produkter kan av någon anledning bli osäljbara i framtiden, därför är det en risk att ha ett stort lager.

---
4. Beskriv typiska skillnader i kapitalbindning i form av rörelsekapital i ett handelsföretag, ett industriföretag och ett tjänsteföretag.

- Handelsföretag: Varulager och kundfordringar.
- Industriföretag: Råmaterial och produkter i arbete.
- Tjänsteföretag: Upparbetade projekt.

---
5. Ge exempel på nyckeltal för att mäta effektiviteten i företagets kapitalutnyttjande.

Det finns ett flertal [[Nyckeltal]] för att mäta effektiviteten i ett företags ==kapitalutnyttjande==:

- Lagervärde i procent av omsättning
- Lagrets omsättningshastighet
- Genomsnittlig lagringstid
- Genomsnittlig kredittid
- Mängden produkter i arbete
- Kundfordringars omsättningshastighet

---
6. Hur beräknas ett företags rörelsekapital?

$Rörelsekapital = Omsättningstillgångar - Kortfristiga \, skulder$

---
7. Rita det principiella diagrammet för ett tillverkande företags kapital bindning samt redogör för de ingående momenten.

Diagrammet visar hur lång tid det tar från råmaterial till att få betalt för produkten. Värdet av färdigvarulagret är högre än råmaterial lagret.

![[Tillverkande Företags Kapitalbindning ME1003.png]]

---
8. Vad är ett företags eget kapital? Varför anses eget kapital vara den dyraste formen av finansiering för ett företag?

[[Eget Kapital]] är en benämning på en mängd pengar som ägarna av ett företag satt in vid grundandet eller vad som satts in i efter hand samt vinster, alltså är det pengar i företaget som tillhör ägarna.

Det avkastningskrav en finansiär har kallas från företagets synpunkt **kostnad för kapital.** Det egna kapitalet har högst kostnad för kapital bland de olika kapitalformer som finansierar ett företag.

---
9. Redogör för begreppet aktiekapital.

==Aktiekapital== är grunden för företagets egna kapital i ett [[Aktiebolag]].

Summan av värdet på alla aktier är bolagets aktiekapital.

Aktiekapital på minst 25 000 kr behövs för att starta ett aktiebolag. Beroende på aktiekapitalets belopp och hur många aktier ägarna vill att företaget ska ha vid grundandet bestämmer vad ==aktiens kvotvärde== är.

---
10. Vad är skillnaden mellan en A-aktie och en B-aktie?

Alla aktier i ett [[Aktiebolag]] har samma kvotvärde dock finns det olika typer av aktier som har olika röstvärde. Aktier med olika röstvärde brukar benämnas **A-aktier och B-aktier.**

---
11. Beskriv ett företags kapitalstruktur.

[[Företags Kapitalstruktur]] är av stor betydelse för de interna överväganden ett företag gör avseende finansiering. Det kapital som finansierar företaget kan delas in i 3 delar. Ordnade efter ==löptid==, alltså tiden tills skulden ska vara återbetald, är de 3 delarna:

- [[Eget Kapital]] (inklusive [[Obeskattade Reserver]]): Motsvarar ägarnas andel i företaget och är grunden för kapitalstrukturen.
- ==Räntebärande skulder==: Lån där kostnaden för kapital sätts i form av en ränta, alltså **vanliga banklån.**
- ==Rörelseskulder==, eller icke räntebärande skulder: Består huvudsakligen av de skulder företager har till sina leverantörer, alltså **leverantörsskulder.**

![[Företags Kapitalstruktur ME1003.png]]

---
12. Redogör för vad som ingår i ett företags riskkapital.

[[Riskkapital]] i ett företag består av:

- Företagets [[Eget Kapital]]
- Alla [[Obeskattade Reserver]]
- Efterställda räntebärande skulder

Efterställda räntebärande skulder är sådana skulder som har låg prioritet. Alltså måste ett företag betala alla sina andra lån först och till sist de efterställda skulderna. Kan exempelvis vara konvertibla förlagslån, ==konvertibler==. Det innebär att någon utomstående, eller ibland en anställd, lånar ut pengar till företaget mot en andel som efter en tid kan bytas mot aktier. Eftersom prioriteten är låg är risken hög, dock är avkastningskravet också högt.

---
13. Vilken är skillnaden mellan riskkapital och främmande kapital?

[[Riskkapital]] är ett samlingsnamn för investeringar i ett företags egna kapital.

==Främmande kapital== är den del av balansomslutningen som inte finansierats av ägarna. Det främmande kapitalet består normalt av **lån och leverantörsskulder.**

---
14. Förklara begreppen:

- ==Efterställda skulder==: Skulder med låg prioritet, ett företag måste betala alla sina andra lån först och till sist dessa skulderna, exempelvis **konvertibler.**
- ==Räntebärande skulder==: Lån där kostnaden för kapital sätts i form av en ränta, alltså **vanliga banklån.**
- ==Rörelseskulder==, eller icke räntebärande skulder: Består huvudsakligen av de skulder företager har till sina leverantörer, alltså **leverantörsskulder.**

---
15. Vad innebär det att matcha tillgångar och skulder? Varför är detta viktigt?

Matchning av [[Tillgångar]] och [[Skuld]] är när man försöker passa ihop tillgångarnas [[Ekonomisk Livslängd]] med ==löptiden== på skulderna som användes för att skaffa de.

[[Anläggningstillgångar]] har lång livslängd, därför bör de finansieras med långfristiga skulder, [[Eget Kapital]] och [[Obeskattade Reserver]].

[[Omsättningstillgångar]] har kort livslängd och bör därför finansieras med vad man har i kassan.

Detta är viktigt att göra både så att man inte hamnar i en likviditetsrisk, har för lite likvida medel, men också så att man inte har för mycket likvida medel som är outnyttjade.

---
16. Förklara skillnaden mellan en nyemission och en fondemission.

[[Nyemission]] innebär att ett företag get ut ett antal nya aktier som kan köpas av dem som anmält sitt intresse genom att teckna sig för emission. Nuvarande aktieägare kan ha företrädesrätt till de nya aktierna, men emission kan också riktas till nya aktieägare. Om emission sker till överkurs det vill säga att emissionskursen (det värde som aktien säljs för) överstiget kvotvärdet, bokförs skillnaden mellan kvotvärdet och försäljningskursen som en [[Överkursfond]]. De flesta emissioner sker till överkurs.

Nyemission är alltså när ett företag utfärdar nya aktier för att få in mer kapital, priset av de nya aktierna är vanligtvis lägre än de gamla.

[[Fondemission]] är en form av emission som inte tillför nytt kapital till företaget, alltså när [[Fritt Eget Kapital]] omvandlas till [[Bundet Eget Kapital]]. En fondemission ändrar bara strukturen av en [[Balansräkning]] men inte balansomslutningen.

---
17. Ge exempel på fyra sätt att finansiera ett företag "utanför balansräkningen".

[[Finansiering Utanför Balansräkningen]] är när man finansierar delar av verksamheten utan att det syns i [[Balansräkning]]. Det finns 4 vanliga sätt att göra detta:

- [[Factoring]]: När en faktura belånas. Kundfordringar byts ut mot likvida medel och en avgift betalas.
- [[Leasing]]: Ett annat ord för att hyra. Utgår på att inte köpa utrustning men hyra den istället.
- [[Sale and Leaseback]]: När ett företag säljer ett objekt, exempelvis anläggningar och byggnader, till en finansiell institution mot löfte att få hyra objektet under en förutbestämd tid. Risken flyttas då över till institutionen som köper objektet. **Alltså säljer man en tillgång till ett finansbolag och börjar leasa den av det bolaget.**
- ==Outsourcing==: Innebär att någon del av företagets verksamhet övertas av något annat företag mot betalning.

---
18. Vad är syftet med en kassaflödesanalys?

[[Kassaflödesanalys]] är ett sätt att visa hur företaget har finansierats och vilket kapital som strömmat genom företaget under året. Den visar **sambandet mellan företagets resultat och likvida medel.**

Den visar också distinktionen mellan internt och extern genererade medel, samt rörelsekapitalbehov och anläggningskapitalbehov.

---
19. Ställ upp en kassaflödesanalys enligt FAR:s rekommendationer.

![[Kassaflödesanalys enligt FAR ME1003.png]]

---
20. Förklara skillnaden mellan rörelserisk och finansiell risk.

[[Finansiell Risk]] i samband med ett företag kan delas in i 2 kategorier: Rörelserisk och Finansiell risk.

==Rörelserisk==, eller affärsrisk, mäts som [[Räntabilitet]] på totalt kapital och kan delas upp baserat på:

- Verksamhetens innehåll och karaktär
- Kostnadsstruktur
- Kapitalbindning

==Finansiell risk== fokuserar på hur finansiella förändringar påverkar företagets verksamhet. Den består av:

- Hävstångsrisk
- Likviditetsrisk
- Risk till följd av löptider, ränterisker, valutarisker

---
21. Ställ upp ett DuPont-schema och förklara schemats ingående poster.

[[DuPont-Schema]] kan användas för att analysera ==rörelserisken== till följd av företagets kostnadsstruktur och kapitalbindning. Av detta schema framgår det **hur effektivt företagets tillgångar används i sin helhet**, samt att både kostnadsstrukturen och kapitalbindningen påverkar avkastningen på totalt kapital.

![[DuPont-Schema ME1003.png]]

---
22. Redogör för begreppen:

- ==Hävstångsrisk==: Vid analys av denna risk används [[Soliditet]] och Skuldsättningsgrad. Hävstångsformlen är en spegling av denna risk.
- ==Likviditetsrisk==: Risken att inte kunna betala sina kortfristiga skulder och fakturor.
- ==Ränterisk==: Låneräntor varierar över tid och om en stor del av skulderna har rörlig ränta innebär det att storleken på företagets finansiella kostnader kan förändras kraftigt på kort tid.
- ==Valutarisk==: Valutafluktuationer kan påverka både [[Likviditet]] och resultatet av ett företag.

---
Hävstångsformlen:
$R_{E} = R_{T} + (R_{T} - R_{S}) * \frac{S}{E}$

---
23. Förklara varför ett företag med stora skulder kan visa hög lönsamhet i form av räntabilitet på eget kapital. (Tips: Hävstångsformeln)

Enligt hävstångsformlen blir $R_{E}$ stort om $S/E$ också är stort. $S/E$ blir sort om [[Skuld]] är stort och [[Eget Kapital]] litet.

Alltså, ett företag som använder skulder för att växa istället för eget kapital kommer ha hög $R_{E}$ då det kommer att se ut som en liten mängd eget kapital används för att ha höga intäkter.

---
24. Förklara hur finansieringen av ett företag är relaterat till makten över företagets verksamhet.

Eftersom man kan finansiera ett företag på olika sätt kommer det olika mycket risk och makt med varje sätt att finansiera ett företag. Om man vill ha mer makt i ett företag måste man också finansiera det på ett sätt som bär med sig mycket risk.

## Begrepp

 Resultat efter finansiella intäkter och kostnader = REFIK

Resultat efter finansiella intäkter = Rörelseresultat efter avskrivningar + finansiella intäkter = REFI

Eget kapital E

Justerat eget kapital = JE

Skulder = S

Räntabilitet på eget kapital = $R_{E}$

Räntabilitet på totalt kapital = $R_{T}$

Räntabilitet på sysselsatt kapital = $R_{SYSS}$

Genomsnittlig skuldränta = $R_{S}$

Skuldsättningsgrad = Skulder / Eget kapital = S/E

## Formler

### Räntabilitet på Eget Kapital

$$
R_{E}= \frac {REFIK}{JE}
$$

### Räntabilitet på Totalt Kapital

$$
R_{T} = \frac {REFI}{Totalt \, kapital}
$$

### Genomsnittlig Skuldränta

$$
R_{S} = \frac{Finansiella \, kostnader}{S}
$$

### Skuldsättningsgrad

$$
S/E = \frac{S + obeskattade \, reserver * skattesats}{JE}
$$

### Hävstångsformlen

$R_{E} = R_{T} + (R_{T} - R_{S}) * \frac{S}{E}$

### Vinstmarginal

$$
Vinstmarginal = \frac {REFI}{Nettoomsättning}
$$

### Kassalikviditet

$$
Kassalikviditet = \frac{Omsättningstillgångar - Förråd \, och \, varulager - Varor \, under \, tillverkning - Förskott \, till \, leverantörer}{Kortfristiga \, Skulder}
$$

Förkortat:

$$
Kassalikviditet = \frac{Omsättningstillgångar - Varulager}{Kortfristiga \, Skulder}
$$

### Balanslikviditet

$$
Balanslikviditet = \frac{Omsättningstillgångar}{Kortfristiga \, Skulder}
$$

### Soliditet 1

$$
Soliditet \, 1 = \frac{JE}{Totalt \, kapital}
$$

### Soliditet 2

$$
Soliditet \, 2 = \frac{Riskbärande \, eget \, kapital}{Totalt \, kapital}
$$

### Rörelsekapital

$$
Rörelsekapital = Omsättningstillgångar - Kortfristiga \, skulder
$$

### Kapitalomsättningshastighet

$$
Kapitalomsättningshastighet \, (ggr/år) = \frac{Försäljning \, (per \, år)}{Totalt \, kapital \, (vid \, årets \, slut)}
$$

### Lageromsättningshastighet

$$
Lageromsättningshastighet \, (ggr/år) = \frac{Omsättningsperiod \, (365 \, dagar)}{Genomsnittlig \, lagringstid \, (dagar)}
$$

### Genomsnittlig kredittid till kunderna

$$
Genomsnittlig \, kredittid \, till \, kunderna \, (dagar) = \frac{Genomsnittliga \, kundfordringar \, (kr) * 365 (dagar))}{Försäljning \, (per \, år)}
$$

### Genomsnittlig kredittid från leverantörerna

$$
Genomsnittlig \, kredittid \, från \, leverantörerna \, (dagar) = \frac{Genomsnittliga \, leverantörsskulder \, (kr) * 365 \, (dagar)}{Inköpskostnader \, (per \, år)}
$$
