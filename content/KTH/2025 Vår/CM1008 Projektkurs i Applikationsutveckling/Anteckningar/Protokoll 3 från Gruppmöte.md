# Protokoll 3 från Gruppmöte

---

Skapad: `=dateformat(this.file.ctime, "D, HH:mm, EEEE ")`

Uppdaterad: `=dateformat(this.file.mtime, "D, HH:mm, EEEE")`

Tags: #year2025 #KTH #CM1008

---
Flying Tigers - Grupp 10
Kurs: CM1008
Tid: `=dateformat(this.file.ctime, "D, HH:mm, EEEE ")`
Adress: Discord

---

## Närvarande

- Bader Al-Naasan
- Kasiem Al-Mshabbak
- Saeed Kassab
- Simon Ulin
- Van Matti

## Frånvarande

## Adjungerad

## 1 Mötets öppnande

Mötet öppnas och inleds av Van Matti kl 16:00.

## 2 Beslutsförhet

Gruppen finner att det vid förevarande sammanträde är beslutsför.

## 3 Val av presidium

Till mötesordförande och mötessekreterare väljs Van Matti respektive Kasiem Al-Mshabbak.

### 3.1 Val av justeringsman

Till justeringsmän väljs Bader Al-Naasan respektive Saeed Kassab.

## 4 Fastställande av dagordning

Dagordningen fastställs i dess utfärdade utformning

## 5 Wiki

### 5.1 Lean Canvas

Gruppen har gjort klart Lean Canvas och den finns att läsa i Taiga Wikin.

### 5.2 Elevator Pitch

Tycker du att MOBAs verkar kul men känns för krångliga att komma in i, med komplicerade menyer och svår kommunikation? Vi skapar League of Tigers, ett MOBA designat för att vara _lätt_ att lära sig. Med en tydlig tutorial, ett superenkelt gränssnitt och färre spelare i laget blir det smidigare att spela ihop. Du får snabba, actionfyllda matcher i en schysstare gemenskap, som LoL, fast enklare att börja med!

### 5.3 Working Agreement

#### 5.3.1 Syfte

För att vi ska kunna samarbeta effektivt, undvika onödiga konflikter och skapa en grym upplevelse tillsammans under kursens gång. Detta hjälper oss att hålla fokus och veta vad vi kan förvänta oss av varandra.

#### 5.3.2 Kärnvärden

Vi strävar efter att följa Scrum-värdena: **Fokus, Öppenhet, Respekt, Mod** och **Åtagande**. För oss är även **Lärande**, **Kvalitet** och **Hjälpsamhet** viktigt. Respekt visas genom att lyssna klart, ge konstruktiv feedback och värdera allas input. Öppenhet genom att dela med oss av problem och framgångar.

#### 5.3.3 Kommunikation

- **Kanaler:**
    - Akut (blockers, brådskande): Direktmeddelande på Discord.
    - Kod-specifika frågor: Kommentarer på GitHub (pull requests, issues).
- **Svarstid:** Vi försöker svara på relevanta meddelanden inom några timmar, men förstår att studier/annat kan påverka.
- **Transparens:** Vi håller huvuddiskussionerna i öppna kanaler.
- **Ton:** Vi håller en schysst och konstruktiv ton.

#### 5.3.4 Möten

- **Alla möten:**
    - Vi startar och slutar möten i tid. Är man sen meddelar man i Discord.
    - Vi kollar agendan (om det finns) innan mötet.
    - Vi fokuserar på mötet – stänger av notiser och undviker annat på datorn/mobilen.
- **Specifika Scrum-möten:**
    - _Daily Scrum:_ Varannan vardag kl 12:00 i Discord-röstkanal. Max 15 min. Vi går igenom vad vi gjorde sen senaste mötet, vad vi ska göra tills nästa möte, och eventuella hinder.
    - _Sprint Planning:_ Första dagen i sprinten. Förberedelse: koll på backloggen. Mål: Skapa en realistisk sprint-backlog.
    - _Sprint Review:_ Sista dagen i sprinten. Vi visar upp vad vi åstadkommit (demo!). Öppet för feedback.
    - _Sprint Retrospective:_ Efter Sprint Review. Vi diskuterar vad som gick bra/dåligt och hur vi kan förbättra oss. Trygg miljö är viktigt.

#### 5.3.5 Beslutsfattande

- **Metod:** Vi strävar efter konsensus. Om vi inte når det diskuterar vi och försöker hitta en kompromiss. För tekniska beslut väger expertis tyngre. Om vi kör fast tar teamet gemensamt beslutet.
- **Eskalering:** Om teamet inte kan besluta och det blockerar, tar vi upp det med handledare/kursansvarig.
- **Dokumentation:** Viktiga beslut dokumenteras i Taiga Wiki.

#### 5.3.6 Konflikthantering

- Vi tar upp problem direkt och respektfullt med den det berör. Vi fokuserar på sakfrågan, inte person.
- Om vi inte kan lösa det själva diskuterar vi det öppet i teamet.
- Personangrepp eller "härskartekniker" accepteras inte.

#### 5.3.7 Arbetsprocess & Samarbete

- **Uppgifter:** Vi väljer själva uppgifter från Sprint Backlog på vår digitala tavla och markerar dem som "pågående".
- **Hjälp/Blockers:** Behöver man hjälp eller är blockerad, säg till direkt i Daily Scrum. Erbjud hjälp om du ser att någon kämpar eller blir klar tidigt.
- **Kvalitet:** Vi följer vår DoD. Kodgranskning (Pull Requests på GitHub) av minst en annan teammedlem krävs innan merge till huvud-branchen.
- **Ansvar:** Vi känner ett gemensamt ansvar för att nå sprintmålet.
- **Bidrag:** Alla förväntas bidra aktivt utifrån sina förutsättningar.

#### 5.3.8 Tillgänglighet & Arbetstider

- **Tillgänglighet:** Vi har inga strikta kärntider, men siktar på att vara nåbara för kommunikation alltid.
- **Frånvaro:** Planerad frånvaro meddelas i discord så snart som möjligt.
- **Studier:** Om tentaplugg eller liknande påverkar ens kapacitet, kommunicera det öppet och i god tid till teamet så vi kan planera.

#### 5.3.9 Feedback

- Vi ger feedback under Retrospectives, men även löpande när det behövs. Feedback ska vara specifik, konstruktiv och ges med respekt.
- Vi uppmärksammar när vi når mål eller gör något extra bra!

#### 5.3.10 Överenskommelse

Vi, medlemmarna i Team Flying Tigers, kommer överens om att följa detta dokument för att göra vårt samarbete så bra som möjligt.

- Bader Al-Naasan
- Kasiem Al-Mshabbak
- Saeed Kassab
- Simon Ulin
- Van Matti

### 5.4 Definition of Done

För att en User Story ska anses vara **"Done"** måste följande kriterier vara uppfyllda:

- **Kod Fungerar:** Koden implementerar funktionaliteten så som den beskrivs i User Storyn och dess (eventuella) acceptanskriterier.
- **Testad:** Funktionaliteten är testad för att säkerställa att den fungerar som avsett. Detta inkluderar åtminstone manuell testning i spelet.
- **Incheckad & Pushad:** All tillhörande kod och assets är incheckade och pushade till vår gemensamma kodbas i Git.
- **Granskad:** Koden är granskad och godkänd av minst en annan teammedlem.
- **Bygger:** Projektet kompilerar och bygger utan fel efter att den nya koden integrerats.
- **Spelbar/Synlig:** Ändringen eller den nya funktionen är spelbar och/eller synlig i den senaste spelversionen av spelet utan att krascha eller orsaka uppenbara problem.
- **Assets:** Nödvändiga nya eller uppdaterade assets är inkluderade i spelversionen och fungerar.
- **Verifierad:** Funktionaliteten har demonstrerats och godkänts som fungerande enligt User Storyn.

## 6 Kravspecifikation

League of Tigers är ett nätverksbaserat MOBA-spel (Multiplayer Online Battle Arena) där två lag tävlar om att förstöra motståndarlagets huvudbas. Spelet är designat för att vara lättare att komma in i jämfört med andra spel i genren, med kortare matcher och färre spelare per lag. Programmet består av en server som hanterar spellogiken och klienter som spelarna använder för att ansluta och interagera med spelet. Servern är auktoritativ för spelvärlden och skickar uppdateringar till klienterna, medan klienterna renderar spelet och skickar spelarens kommandon till servern.

När klienten startas visas en huvudmeny. Härifrån kan spelaren välja att se en tutorial för att lära sig grunderna, justera inställningar, eller ansluta till ett spel via alternativet "Spela". Genom att välja "Spela" ansluter klienten till serverns matchningssystem eller lobby. Servern väntar på att tillräckligt många spelare ska ansluta för att starta en match. När en klient anslutit får spelaren information om att vänta på fler spelare. En match startar när det minsta antalet spelare anslutit och en viss tid passerat sedan den senaste anslutningen, eller direkt om maxantalet spelare anslutit.

Spelet utspelar sig på en karta med en huvudbana ("lane") som förbinder de två lagens baser, placerade i motsatta ändar. Längs banan finns defensiva torn som automatiskt attackerar fientliga enheter som kommer inom räckvidd. Spelaren styr en unik karaktär med tangentbord och/eller mus för att röra sig fritt på kartan. Varje karaktär har tillgång till grundläggande attacker som kan riktas mot fientliga karaktärer, minions och strukturer. Under spelets gång spawnar datorstyrda enheter, kallade minions, i regelbundna vågor från respektive lags bas. Dessa minions följer automatiskt banan mot fiendens bas och attackerar fientliga enheter de möter.

Ett centralt mål under matchen är att besegra fiendens minions, förstöra deras torn och slutligen förstöra deras huvudbas. Spelarna behöver samarbeta för att avancera längs banan, försvara sina egna strukturer och attackera motståndarens. En unik mekanik tillåter spelare att strategiskt påverka sammansättningen av nästa våg av sitt lags minions, vilket kan ge taktiska fördelar. Exakt hur denna påverkan sker specificeras närmare, men avsikten är att ge spelaren ett verktyg för att anpassa sin strategi. Under matchen visas ett användargränssnitt (HUD) som presenterar nödvändig information såsom karaktärens aktuella liv och eventuella resurser, en minikarta som visar spelvärlden i översikt med positioner för lagkamrater och synliga fiender/strukturer, samt en klocka som visar matchens gångna tid.

Matchen avslutas när ett lags huvudbas har förstörts. Det lag vars bas förstördes förlorar, och det andra laget vinner. Efter matchens slut visas en resultatskärm som meddelar utfallet. Spelarna får sedan valet att spela ytterligare en match på samma server eller att avsluta och återgå till klientens huvudmeny. Om tillräckligt många spelare väljer att spela igen, startas en ny spelomgång.

## 7 Backlog/User stories

Gruppen har lagt in user stories från det föregående mötet i Taiga.

## 8 Sedan sist

Under action-points från tidigare gruppmöte upprättades följande ärenden som var påkallade att utföras inom närmast förestående tid:

- Alla gruppmedlemmar ska ha tillgång till Taiga

Av ovanstående har följande utförts:

- Alla gruppmedlemmar har tillgång till Taiga

## 9 Övriga frågor

Inga övriga frågor.

## 10 Beslut som fattats

Gruppen har fattat följande beslut:

- Lean Canvas
- Definition of Done
- Working Agreement
- Kravspecifikation

## 11 Action-points

Följande ska göras inom närmaste tiden:

- Kasiem Al-Mshabbak ska ladda up det som har bestämts i detta möte till Taiga

## 12 Nästa möte

Gruppen meddelar i gemensamma chatt grupp när nästa möte kommer att hållas.

## 13 Mötets avslut

Mötet avslutas kl. 18:05.
